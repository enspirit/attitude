---
title: Ingrid Fonteyne
---
**Ingrid Fonteyne** is een gediplomeerde danspedagoge met een grondige kennis van bewegingsanalyse en anatomie van het lichaam. Zij heeft reeds meer dan 35 jaar ervaring op gebied van danspedagogie en is gespecialiseerd in klassiek ballet en jazzballet. 

°2 juni 1961.

Begon haar eerste balletpasjes als 5-jarige bij Lut Van Campenhoudt in de muziekacademie van Vilvoorde waar ze na 11 jaar afstudeerde met grootste onderscheiding.

Nadien volgde ze 2 jaar privé-les bij Lieve Curias (afgestudeerd aan het Stedelijk instituut voor Ballet te Antwerpen) en 3 jaar klassiek ballet in de muziekschool van Wemmel waar ze een 2e diploma behaalde, eveneens met grootste onderscheiding.

Ze werkte 6 jaar als choreografe bij de toenmalige choreografiegroep Move Libre.

In 1982 behaalde ze het Diploma Regentes Lichamelijke Opvoeding aan het HORITON te Wemmel. Thesis: Balletinitiatie voor meisjes van 10 tot 14 jaar.

In 1988 behaalde ze het Diploma docente jazzballet 1ste en 2de graad LCK erkend door BLOSO.

In 1989 volgde ze bijscholingscursussen danspedagogie bij Hans Joachim Tappendorff en Martin Puttke (Opera Berlijn) Ze verzorgde verschillende keren de choreografie voor film en televisie.

Ze nam deel aan vele internationale dansstages bij :

* Stefan Schüller (KBVV)
* André Vauchez (Opera van Parijs)
* Georges Tugdual (Frankrijk)
* Fred Benjamin (USA)
* Ben Bergmans (KBVV-België)
* Marie-Louise Wilderijckx (KBVV-België)
* Guy Pauwels (België)
* Mia Vandeginste (KBVV-België)
* Sharon Romeyko (USA)
* Jac Delsing (België)
* Aimé de Lignière (België)

Jurylid Jeugd & Dans: "Dansprijs voor jonge choreografen 2010"
