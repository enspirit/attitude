---
title: Balletschool Attitude - Kampenhout, Vlaams Brabant
layout: start
---
Balletschool Attitude danst 'HET SPEL' op zaterdag 8 en zondag 9 april 2023 in CC De Factorij te Zaventem!
Ruim 200 dansers nemen je mee op een reis doorheen de tijd, waar spel, strategie, geluk en behendigheid een
belangrijke rol spelen. Laat je verrassen door prachtige choreografieën, originele muziekmontages, professionele
belichting en schitterende kostuums! Een niet te missen spektakel voor jong en oud!

Tickets verkrijgbaar vanaf 13 maart via <a href="https://www.ccdefactorij.be">www.ccdefactorij.be</a>

*Balletschool Attitude*
De balletschool werd opgericht door Ingrid Fonteyne in 1976. In al die jaren heeft Attitude een stevige reputatie opgebouwd in Kampenhout en omstreken. Momenteel telt Attitude zo’n 400 leden. Oud-leerlingen komen reeds een aantal jaren de 2e generatie dansers inschrijven.

De balletschool biedt een degelijke opleiding die als basis kan dienen voor diverse dansvormen. Verschillende leerlingen uit de semi-professionele groepen hebben succesvolle audities gedaan met het oog op een professionele dansopleiding. Anderen hebben zich vervolmaakt tot leerkracht van diverse dansdisciplines of maken deel uit van een dansgezelschap.
