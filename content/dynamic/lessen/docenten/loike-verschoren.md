---
title: Loike Verschoren
layout: docenten
---
![](/pictures/docenten/loike-verschoren/loike3.jpg)
**Loike Verschoren** startte haar dansopleiding op 4-jarige leeftijd in Balletschool Attitude. Doorheen de jaren voegde ze Jazzballet, Modern Ballet en Pointes toe aan haar wekelijkse lessen, waardoor ze meerdere uren in de Balletschool te vinden was. 

Haar grote interesse voor de begeleiding en opleiding van jonge kinderen, bracht Loike tot de studie Leraar Lager Onderwijs. Hier voegde ze later een Bachelor Secundair Onderwijs (Nederlands) aan toe om haar didactische kennis en kwaliteiten nog verder uit te breiden.

Nog steeds gebeten door de dansmicrobe heeft ze haar danservaring tijdens haar studies uitgebreid met lessen Modern/Jazz en Contemporary van onder andere Audrey Pascal en Laurence De Sloovere. Vanaf 2013 neemt ze ook deel aan verscheidene (internationale) workshops en dansstages.

Sinds 2017 geeft Loike les in Balletschool Attitude, waarbij ze onze jonge dansers onder haar vleugels neemt. Met aandacht voor elk kind, focus op creativiteit en een grote dansbeleving, neemt ze haar leerlingen elke les weer mee op een nieuw dansavontuur.

![](/pictures/docenten/loike-verschoren/loike1.jpg)
![](/pictures/docenten/loike-verschoren/loike2.jpg)

## Opleiding

* KHLeuven, Lerarenopleiding Leraar Lager Onderwijs
* KHLeuven, Lerarenopleiding Secundair Onderwijs: Nederlands

## Dansopleiding

* 1999 - heden: Opleiding Klassiek Ballet (Ingrid Fonteyne - Balletschool Attitude Kampenhout)
* 2006 - heden: Opleiding Jazzballet (Ingrid Fonteyne & Charlotte Thyssen - Balletschool Attitude Kampenhout)
* 2009 - heden: Opleiding Pointes (Ingrid Fonteyne & Ellen Van Aken - Balletschool Attitude Kampenhout)
* 2013 - heden: Deelname aan verscheidene internationale dansstages, waarbij ze o.a. training had in: <br/>
  ***Klassiek ballet & Pointes***: Antoine Vereecken (Company Wayne McGregor), Julien Bancillon (Geneva Dance Center), Marta Coronado (PARTS), Christiane Sturnick (Ballets Maurice Béjart), Hilde Teurlings (KBVV), Hans Joachim Tappendorf (Duitsland)
  ***Modern/Contemporary*** (Horton, floorwork, ...): Laurence De Sloovere, Audrey Pascal, Ray Tadio (Alvin Ailey Dance Company), Helder Seabra (Portugal), Jason Winters (SYTYCD Australia), Isabelle Beernaert (SYTYCD)
  ***Jazzdance***: Freya Pauwels, Jac Delsing, Theresa Pixer
  ***Masterclasses & Repertoire***: Laurent Flament (SYTYCD), Wayne McGragor
* 2014 - heden: Opleiding Modern Ballet (Charlotte Thyssen – Balletschool Attitude Kampenhout)
* 2014 - 2016: Modern Jazz (Audrey Pascal & Freya Pauwels – Dansatelier Marleen Sempels Leuven)
* 2016 - 2017: Contemporary (Audrey Pascal – Studio Hybrid Brussel)
* sinds 2017: docent Kleuterballet en Klassiek Ballet (Balletschool Attitude Kampenhout)
* 2017 - 2019: Modern Jazz (Audrey Pascal – Dansstudio Arabesque)
