---
title: Tarot (30 jaar) - 2007
album: 72157631174639606
photograph: Jos Verhoogen
---
De Tarotkaarten zijn een onuitputtelijke bron van inspiratie op alle gebied. Sommige ontwerpen zijn zo mooi qua vorm en kleur dat ze mij enorm geholpen hebben bij het creëren van de kostuums. De betekenis van de kaarten is voor interpretatie vatbaar. De kaarten waren mijn artistiek uitgangspunt voor dit project.

In het begin van dit optreden nemen we u mee naar de ruïne van een kasteel waar we u laten kennismaken met een waarzegster, een symbolische vraagsteller en de Tarotkaarten zelf.
We brengen 4 voorspellingen waarbij de kaarten telkens op een andere manier gelegd worden. Deze voorspellingen zijn dus fictief en door mijn hand gemanipuleerd en ... voor alle duidelijkheid ... ik ben niet Madame Soleil.

Het geheel wordt ondersteund door een dialoog tussen waarzegster en vraagsteller zodat u zich ten volle kan laten meeslepen in de kleurrijke en magische wereld van Tarot.
