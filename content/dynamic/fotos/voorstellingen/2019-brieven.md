---
title: Brieven - 2019
album: 72157709017177832
photograph: Stef Vandersmissen – Eric Vandeputte
---
Dankzij de veelzijdigheid van het thema "BRIEVEN" werd onze creativiteit ten volle geprikkeld. Uit een lange lijst van mogelijkheden, selecteerden wij de brieven die ons het meeste inspiratie gaven voor een boeiende choreografie. Na het horen van het scenario, waren ook onze dansers meteen gewonnen voor het idee.

Brieven brengen ons naar andere plaatsen en voeren ons mee over de grenzen heen. Ze vertellen over mensen die we kennen, familieleden, vrienden, collega's of bekende figuren. Ze uiten meningen, brengen kansen, nemen afscheid, nodigen uit, ...

De dansers van Attitude sturen je op een verrassende reis doorheen woorden, zinnen en verhalen. Romantische, spannende, leuke, aangrijpende en onverwachte brieven worden geschreven, gelezen en vertaald in choreografieën. Door de originele en verrassende links kan je het optreden lezen als één lange brief. Meer dan 200 dansers tussen 4 jaar en 50 jaar brengen onze ideeën op het podium in klassieke, moderne en jazzchoreografieën.

De intense zoektocht naar de juiste muziek, het ontwerpen van de bijpassende kostuums, het creëren van de choreografieën en de professionele belichting maken onze "BRIEVEN" compleet.
